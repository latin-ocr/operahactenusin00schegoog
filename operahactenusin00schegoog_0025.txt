10

secretis exquirendis etiam illa dicenda iniquitatis mysteria pro-
positum habeo. In ipsa vero inquisitione mea aliorum exqui-
sitis et inventis tamquam paratis uti delectabile mihi erit, ne
ab uuo solo dicta facilius contemptui habeantur, quamquam et
ab nno solo testimonia pietatis prolata contempnenda non sint.
Sic enim et sancti Evangelistae quaedam simul, quaedam et
soli dixerunt et tamen omnia eorum dicta, prout opportet, in
apice canonicae auctoritatis habentur. Quod et si potuero testi·
moniis scripturarum cum ecclesiasticis gestis comparatis Domi·
num in omnibus sermonibus suis justificatum demonstrare, quem·
admodum scriptum est: ut justificeris in sermonibus
tuis et vincas cum judicarisp) nemo tamen aestimet

. me per sermonem vel scripturam territare velle homines quasi

instet dies Domini, siquidem omnis sermo meus sine praejudicio
futurorum sit et nori aquo dictumest: non esse nostrum
nosse tempora vel momenta, quae Pater posuit in
sua potestate²) etde die illo idem filius Dei nemo, inquit,
novit neque angeli in coelo neque filius nisi Pater
solusi) Proinde nemo a me exspectet vel suspicetur velle me
diffinire, quod in solius Patris notitia et potestate situm est.
Totus vero sermo noster ad hoc tendit, ut demonstret praeterita
ecclesiae et inimicorum ejus contra eam gesta sufficientia esse
adimpletionem scripturarum de antichristo loquentium etiam si
non veniat talis bestia qualis vulgo aestimatur venturus anti·
christus, qui videlicet Christum non luisse Christum, se vero
Christum esse asserat, qui in templo materiali sedeat ostendens
se tamquam sit Deus et inter caetera signa mendacia mate-
rialem ignem de coelo descendere saciat ac duos testes Enoch
et Heliam materialiter occidat ac caetera peragat, quae de illo
ecclesiastiea, magis opinio quam fides tenet. Fides enim nobis
solum in Deum Patrem et in Dominum Jesum atque in amborum
Spiritum est et esse debet atque in his, quae in corpore pro
nostra salute passus est vel egit Dominus Jesus et defuturo
judicio. De antichristo vero nihil aliud nobis in fide esse debet,
nisi quod per ejus adventum et operationem scripturae de illo

¹) Ps. 50. 6.
²) act. 1. 7.
⁸) nuath 24. 36.

 

